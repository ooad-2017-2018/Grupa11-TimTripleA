# Grupa11-TimTripleA
## Naziv projekta: AAA Rent
## Članovi tima:
1. Aldin Čelik
2. Anel Sarajlić
3. Ajdin Zorlak
## Opis teme
„AAA Rent“ je kompanija koja se bavi iznajmljivanjem automobila kako domaćim tako i stranim klijentima. Nudi širok izbor automobila koji se mogu iznajmiti na različite vremenske periode. Ovaj sistem služi kao podrška pri funkcionisanju kompanije i olakšava mnoge procese u radu sa korisnicima.
## Procesi
-Unos novih i otpuštanje postojećih radnika – Administrator ima mogućnost dodavanja novih radnika, kao i otpuštanja trenutno zaposlenih radnika.

-Registracija korisnika – Svi klijenti moraju da kreiraju svoj račun na sistemu ukoliko žele da iznajme automobil. Svi klijenti su dužni pri kreiranju dati broj svoje lične karte/pasoša.

-Iznajmljivanje automobila – Kada klijent želi da iznajmi automobil potrebno je da dođe u poslovnicu sa već kreiranim računom i da priloži svoju ličnu kartu/pasoš. Nakon verifikacije računa, klijent može da izabere automobil koji želi da iznajmi te da ga pregleda i uvjeri se u njegovu ispravnost. Nakon odabira automobila, klijent bira dužinu rente i način plaćanja. Radnik unosi te podatke u sistem i printa ugovor na koji se klijent potpisuje. Nakon toga se vrši naplata gotovinom ili kreditnom kraticom.

-Povrat automobila – Kada klijent vrati vozilo, radnik provjerava da li je vozilo vraćeno na vrijeme, a zatim provjerava da li je vozilo oštećeno. Ukoliko je rok istekao ili je vozilo oštećeno, vrši se dodatna naplata klijentu u zavisnoti od prekoračenja/štete. I ovdje postoje dva načina plaćanja(gotovina/kartica).

-Pregled automobila/klijenata – Svim radnicima je dostupna mogućnost pregleda stanja svih automobila i klijenata u sistemu. Za svaki automobil je poznata njegova lokacija uz pomoć GPS uređaja, te preostala dužina rente. Radnici imaju mogućnost da obavijeste policiju ukoliko neki automobil nije vraćen.

-Prijava klijenata na sistem – Klijent može da se prijavi na sistem i na taj način vidi podatke o trenutnoj renti.
## Funkcionalnosti
-Kreiranje računa za domaće i strane klijente  
-Dodavanje novih radnika i otpuštanja postojećih  
-Pregled stanja trenutno iznajmljenih automobila  
-Iznajmljivanje automobila na različite vremenske periode  
-Mogućnost plaćanja gotovinom i karticom  
-Provjera stanja automobila i računa klijenta pri povratu  
-Lociranje automobila uz pomoć GPS-a  
-Prijava policiji u slučaju isteka roka za povrat automobila  
## Akteri
-Administrator - Upravlja sistemom  
-Radnik – Ažurira sistem pri iznajmljivanju/povratu automobila  
-Klijent - Iznajmljuje automobil i ima mogućnost pregleda svojih informacija  
-Gost - Ima mogućnost registracije
